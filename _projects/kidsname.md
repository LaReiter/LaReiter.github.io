---
layout: default
title: "What should we call our child?"
image: "/assets/projects/kidsname-thumbnail.png"
layout: post
excerpt: "A survey-based look at how different generation weights certain factors when naming childs. Article on Danish."
date: 2025-07-17
---

### Moderne forældre vælger mellem flere børnenavne

Hvis man er født i 90’erne kan man måske genkende følelsen af at møde sin navnebror eller -søster i parallelklassen. Særligt hvis man hed Louise, Mette, Martin eller Christian. Den tid er måske forbi, for tallene fra Danmarks Statistik taler sit tydelige sprog: Forældre bevæger sig i stigende grad væk fra de mest populære navne, når børn skal navngives. Figuren nedenfor viser at for børn født mellem 1985 og 2005, var der blandt de 20 mest populære navne, en klar tendens til at de første navne på listen var næsten dobbelt så populære som de sidste. Bevæger vi os frem til år 2015 eller 2023, ser vi at der blandt de 20 mest populære navne ikke er nogen markant forskel på om man tildeles det mest populære eller det tyvende mest populære navn. 

<figure style="text-align: center;">
 <img src="/assets/projects/foedsler.png" alt="De mest populære børnenavne henover generationer" width="600">
 <figcaption style="text-align: center;">
   <strong style="font-size: 1.2em;">Kilde:</strong> Data stammer fra Danmark Statistik, dst.dk
 </figcaption>
</figure>

### Lad os spørge forældrene

Om forældrene bevidst søger mere unikke navne til deres børn, eller om der er andre årsager til fordelingen observeret ovenfor kan være svært  at besvare. Alligevel var det præcis det jeg forsøgte, da jeg sendte et spørgeskema ud i 5 forskellige lokale facebook grupper fordelt over landet: Allerød (ca. 80 respondenter), Smørum (ca. 50 respondenter), Kerteminde (ca. 20 respondenter), Fredericia (ca. 50 respondenter), Thisted (ca. 10 respondenter). Det førte til i alt 213 svar. Spørgeskemaet var henvendt forældre og havde titlen **Hvad var vigtigt, da du valgte dit barns navn?** og med undertitel (forklaring):

> Vælg først din årgang og landsdel. Tænk så tilbage på dengang du skulle vælge navn til dit barn. Giv hvert udsagn nedenfor en vurdering fra 1 til 10 – hvor meget betød det for dig dengang?

Forældrene blev så præsenteret for følgende spørgsmål (bemærk spørgsmål 2 og 12 blev tilføjet undervejs, efter ca. 100 registrede svar):

**1.** Hvilken årgang tilhører du? 50'erne eller før, 60'erne, 70'erne, 80'erne, 90'erne, 00'erne
**2.** Hvor er du fra? Hovedstaden (København og Nordsjælland + Bornholm), Sjælland (Resten af Sjælland og øer), Syddanmark (Fyn og Syd-/Sønderjylland), Midtjylland, Nordjylland  
**3.** At andre (familie, venner mfl.) synes godt om navnet (0-10)
**4.** At det har en personlig betydning for os/mig (0-10)
**5.** At det er unikt (kun få har samme navn) (0-10)
**6.** At det er nemt at stave og udtale (0-10)
**7.** At det fungerer internationalt (0-10)
**8.** At det passer til barnets køn (0-10)
**9.** At det lyder sødt eller smukt (0-10)
**10.** At det signalerer bestemte personlighedstræk (0-10)
**11.** At det viderefører en tradition (fx slægtsnavn) (0-10)
**12.** Beskriv i én sætning eller med et par stikord hvad der fyldte mest da du skulle vælge barnets navn
(Eksempel 1: Traditionelt, Internationalt)
(Eksempel 2: Det var min bedstemors navn)

